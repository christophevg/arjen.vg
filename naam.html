---
layout: content
title: zijn naam...
---

<h3>Arjen</h3>

<p> 
  De naam Arjen is een verkorting van Adrianus. Deze naam betekent "inwoner
  van, afkomstig uit Adria", een plaats in de buurt van Venetië. Adria wordt in
  verband gebracht met Latijns ater, dat "dofzwart" of "donker" betekent, een
  verwijzing naar het donkere zand langs de kust van de Adriatische Zee.<br>
  Hadrianus is de naam van een bekende Romeinse keizer (zijn familie was
  afkomstig uit Hadria in het landschap Picenum).
</p>

<h3>Hadrianus</h3>

<img style="padding-right:15px;" align="left" src="/images/Hadrianus.jpg"/>

<p>
  Publius Aelius Traianus Hadrianus (24 januari 76 – 10 juli 138, officiële
  titel als keizer Imperator Caesar Divi Traiani filius Traianus Hadrianus
  Augustus en Divus Hadrianus na zijn dood en apotheose) was keizer van Rome
  van 117 tot 138 en de derde van de adoptiefkeizers. De keizer gold als een
  erudiete persoonlijkheid, vertrouwd met de filosofische stromingen van zijn
  tijd. Hij dweepte met de toenmalige Griekse cultuur en droeg daarom de
  bijnaam Griekje (Latijn: Graeculus). Het Pantheon in Rome, dat hij liet
  herbouwen, Villa Adriana in Tivoli en de muur van Hadrianus in Engeland zijn
  voorbeelden van de grote werken die onder zijn leiding zijn uitgevoerd. Ook
  hervormde hij de rechtspraak, stelde een ambtenarenapparaat in en stichtte
  diverse steden. Antieke bronnen voor zijn biografie zijn de Historia Augusta
  en Cassius Dio's Geschiedenis van Rome.
</p>

<p>
  De Historia Augusta [25,5] schrijft aan de stervende Hadrianus dit gedicht,
  zonder titel maar gewoonlijk "Animula vagula blandula" genoemd, toe, dat
  door zijn kwaliteit authentiek lijkt. Weinig korte gedichten hebben tot zo
  veel discussie geleid:
</p>

<p align="right">
  animula vagula blandula,<br>
  hospes comesque corporis,<br>
  quo nunc abibis? in loca<br>
  pallidula rigida nudula (nubila?) -<br>
  nec ut soles dabis iocos.
</p>
